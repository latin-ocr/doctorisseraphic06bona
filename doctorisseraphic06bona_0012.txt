Agrippinam. Absolutis cum laude Gymnasii et Universitatis studiis, in Semina-
riilm archidioeceseos Coloniensis admissus et 12 Mart. 1864 sacerdos ordinatus
est. Postquam officia sacerdotis saecularis pcr quinque annos pie atque operose
exsecutus est, a Deo inspiratus, Seraphici Ordinis nostri habitum in Provincia
Recoll. saxonia S. Crucis 19 Dec. 1868 assumsit. Facta professione, aliquamdiu
iuniores fratres litteras humaniores docuit. Ab anno 1875, eum Fratres in Borussia
e Conventibus eiicerentur, sociis P. Fidelis a Fanna b. m. adiunctus est. Comes et
amanuensis eiusdem in lustrandis bibliothecis et conferendis cum originali co-
dicibus in Germania, Gallia ct Anglia diligenter et accurate laboravit. ,A Mini-
stro-Generali Ordinis an. 1879 vocatus in Collegium S. Bonaventurae ad Claras
Aquas, per duodecim annos communibus nostris laboribus strenuus collaborator
assistebat, licet infirma valetudine plerumque male affectus. Cum die 24 Sept.
1891 in Capitulo suae Provinciae electus esset Custos, cum nostro et suo dolore
communibus nostris laboribus debuit renuntiare, nec multo post ingravescentc
stomachi morbo lente consumtus, pie ac placide in Domino obdormivit.
Religiosus fuit exemplaris: vitam ducebat humilem et mundo absconditam,
Deo devotam, solitudini et studiis deditam, proximis officiosam, omnibus caram..
Ultra corporis vires incumbebat laboribus litterariis. Horis subsecivis plura opu-
scula ascetica vel composuit, vel in linguam germanicam vertit et, tacito ple-
rumque suo nominc, prelo tradidit3 alia quaedam reliquit manuscripta. R. I. P.

In collegio S. Bonaventurae
ad Claras Aquas 3 Decembris 1892,

P. P. EDITORES.

 

